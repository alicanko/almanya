Gereken belgeler:  
TC kimlik kartı  
Almanya'dan alınan Anmeldung belgesi

Münih Başkonsolosluğu adres: Menzinger Str. 3 80638 München, Deutschland  
https://goo.gl/maps/XhMQuRCBMSikuaVA6

Adres beyanı için gereken belgelerle yukarıdaki adreste bulunan Münih Başkonsolosluğu'na hafta içi 09:00-13:00 saatleri arasında randevusuz gidiyoruz. Eşler ve çocukların kaydı için, kaydı yapılacak kişilerin kimlik kartları ile yalnızca bir kişinin gitmesi yeterli. Girişte solda ve sağda iki sıra var. Soldaki sırada bir bankodan kimlik kartı ve pasaport teslimi yapılıyor. Sağdaki sıradan güvenlikten geçip binaya giriyorsunuz, adres kaydı için bu sıraya giriliyor. Havaalanı güvenliğine benzer bir şekilde X-Ray cihazından geçtikten sonra görevliye hangi işlem için geldiğinizi söylüyorsunuz ve size kapıyı açtıktan sonra giriyorsunuz. İçeri girince sağdaki merdivenden yukarı çıkıyorsunuz. Yukarı çıkınca solda ve sağda içerisinde bankoların bulunduğu odalar var. Soldaki kapıdan girip boşta bir görevliye adres beyanı için geldiğinizi söyleyip belgelerinizi teslim ediyorsunuz. İşlem bitince size verdiği kağıtları diğer odaya götürüp 9 numaralı bankoda imzalatıp onaylatıyorsunuz.
